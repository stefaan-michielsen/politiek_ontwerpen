---
title: Het grote geheel - Politiek ontwerpen
layout: page
---

Mensen die mij persoonlijk kennen, weten dat ik niet vies ben van een gesprekje over politiek, sociale omgang en levensbeschouwing in de brede zin. Waarbij vooral die brede zin van pervers over controversieel tot compleet absurd gaat.

Dat ik de studies ingenieur aangevat heb, komt toch een fascinatie door techniek. Het leuke aan technologie is dat het een enorme groei heeft gekende de afgelopen decennia. De oorzaak van die groei ligt bij het wetenschappelijk denken. In mijn ogen meer bepaald bij het probleem oplossend denken. Door die doelgerichtheid richting het oplossen van een probleem, heb ik nu het gevoel dat ik véél meer problemen kan oplossen op de zelfde manier, dan louter 'chip-ontwerp'.

In deze blog wil ik proberen om iets te doen wat ik nog niet als academisch onderzoek, noch op andere wijze heb ontmoet:
Politics meets engineering.
Ik hoor de eerste tegenargumenten al keihard terugslaan in mijn gezicht: Je kan politiek niet objectiveren, politiek is een interactie tussen mensen. Politieke studies observeren, die ontwerpen niet. In die optiek denk ik dat de mens gewoon nog niet voldoende hardnekkig geprobeerd heeft.

Het systematische denken en het onophoudelijk gieten in wiskundige modellen heeft techniek veel opgebracht. Techniek is in de eerste plaats van vakmensen die met hun handen dingen maken. Ingenieurs proberen door na te denken het werk van die vakmensen te verbeteren, versnellen enz. Het hoeft niet te verwonderen dat nieuwe ideëen eerst sceptisch onthaald werden door ambachten. Later is ook de economie en de landbouw gevolgd in het ontwerpen en experimenteren van de eigen sector. De volgende logische stap, lijkt mij om het systematisch benaderen ook toe te passen op de politiek wetenschappen. Letterlijk te nemen: systemen van de politiek analyseren en aanpassen aan hun vereisten.

Dat dit een ambitieus project is, steek ik niet onder stoelen of banken. Dat ik zou falen indien er geen grondige kritiek komt al evenmin. Dat de politiek nood heeft aan nieuwe perspectieven en uitgangspunten, staat ook vast. En niét alleen voor België. Hiertoe wil ik een aanzet geven!
